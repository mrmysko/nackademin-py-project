# Projekt - Använd de nya kunskaperna med stor frihet

# Syfte

Syftet med projektet är att du ska få chansen att testa vad du lärt dig genom
att skapa något eget och coolt med Python. Det är din chans att dyka djupare in
i det du gillar, lösa problem på vägen och bli ännu bättre på att koda!

# Beskrivning

Projektet kan delas in i följande fyra faser. Vad just ert projekt går ut på
kommer att stå i [PROJECT.md][p].

## Kick off

I den första fasen så bestämmer vi "Vilka?" "Vad?" och "Plan?".

1. Bestäm om du vill genomföra projektet ensam eller i grupp. Om du väljer att
   arbeta i grupp
    - Hitta en eller två kurskamrater som du vill samarbeta med.
    - Se till att ni har samma ambition och intressen för projektet.
    - Det är även väldigt viktigt att ni är överens om att lägga ungefär lika
      mycket tid på och prioritera projektet.
    - Sådant som kan komma i vägen även om ni fungerar bra ihop i övrigt är om
      t.ex. någon vill fokusera mycket på de inlämningsuppgifter personen har
      kvar eller om denne har andra åtaganden.
2. Följ instruktionerna i filen [PROJECT.md][p] och fyll i den i en separat
   branch som inte är `main`.
3. Skapa en Pull Request (PR) i GitHub för att merga in branchen i `main`. Detta
   blir en speciell PR:
    - Den som skapar PRen väljer "Request Review" från alla övriga
      projektmedlemmar om ni är en grupp, samt från utbildaren.
    - När detta är gjort så skickar ni även ett mejl till utbildaren med en länk
      till PRen. Välj ämnet "Projektplan i Python för TEAMNAMN". Den som
      skickar mejlet med CC till övriga projektmedlemmar.
    - När alla som fått "Request Review" godkänt PRen kan den som skapade den
      göra merge.
4. Vid en "Kick off" så brukar gruppen äta en pizza tillsammans, bowla eller
   göra något annat kul ihop. Det är ett förslag att genomföra denna "ritual"
   men det är såklart ni som bestämmer hur ni vill göra.

## Projektet genomförs

Från det startdatum ni bestämt, bör projektet vara huvudfokus inom kursen. Ni
arbetar enligt instruktionerna i [PROJECT.md][p].

# Inlämning och redovisning

## Projektet är färdigt och lämnas in

När projektet är färdigt och ni har mergat in er sista PR så utnyttjar ni er
"Feedback" PR som skapades automatiskt (som med de individuella uppgifterna)
där ni gör "Request Review" från utbildaren.

När detta är gjort så skickar ni även ett mejl till utbildaren med en länk
till PRen. Välj ämnet "Projekt färdigt i Python för TEAMNAMN". Den som skickar
mejlet gör CC till övriga projektmedlemmar.

Detta steg utförs senast den dag som är deadline.

## Projektet redovisas i seminariegrupper

Under seminariet kommer ni att presentera ert projekt för gruppen. För att
säkerställa att ni är väl förberedda, här är en punktlista över vad som
förväntas under presentationen:

- Förklara koden: Gå igenom er kod och förklara hur den fungerar. Var redo att
  dyka in i detaljerna och visa upp de viktigaste delarna av er kod.
  
- Svara på frågor: Var beredda på att svara på frågor från både utbildaren och
  era kurskamrater om er kod och projektets funktioner.

- Visa upp lösningen: Demonstrera hur ert projekt fungerar i praktiken. Visa
  gärna upp de funktioner och egenskaper som ni är mest stolta över.

- Beskriv er tankeprocess: Berätta om hur ni tänkte när ni skapade projektet.
  Detta inkluderar allt från initiala idéer till hur ni löste specifika problem.

- Utmaningar och lärdomar:
  - Vad var svårast? Dela med er av de största utmaningarna ni stött på under
    projektets gång.
  - Överraskande lätt eller svårt: Nämn något som visade sig vara oväntat lätt
    eller svårt.
  - Förändringar för framtiden: Reflektera över hur ni skulle ändra ert upplägg
    om ni gjorde om projektet, baserat på vad ni lärt er.

- Teknisk utrustning: Kom ihåg att ta med en laptop för att visa ert projekt. Om
  ni behöver koppla in den till en skärm och saknar rätt anslutning, finns en
  HDMI till USB-C-dongel att låna från utbildaren.

Varje grupps presentation och diskussion beräknas ta cirka en halvtimme. Med
flera grupper kan hela seminariet ta upp till två timmar, inklusive en kort
rast. Utbildaren kommer att ge förslag på tider för varje grupps presentation
under redovisningsdagen.

# Anteckningar

Inga.

[p]: ./PROJEKT.md
